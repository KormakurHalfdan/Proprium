# 8. sunnudagur eftir þrenningarhátíð 

Eða 9. sunnudagur eftir hvítasunnu.  
Skrúði grænn

## Introitus – Inngöngusálmur

**L:** Guð, vér ígrundum elsku þína inni í musteri þínu.  
**A: Eins og nafn þitt, Guð, svo hljómi lofgjörð þín til endimarka jarðar. Hægri hönd þín er full réttlætis.** (Sálm 48:10-11)  
**L:** Mikill er Drottinn og mjög vegsamlegur  
**A: í borg vors Guðs, á sínu helga fjalli.** (Sálm 48:2)  
**L:** Dýrð sé Guði, Föður, Syni og Heilögum Anda   
**A: svo sem var í upphafi, er enn og verða mun um aldir alda. Amen.**  
**L:** Guð, vér ígrundum elsku þína inni í musteri þínu.  
**A: Eins og nafn þitt, Guð, svo hljómi lofgjörð þín til endimarka jarðar. Hægri hönd þín er full réttlætis.** (Sálm 48:10-11)  

## Kollekta

Drottinn Guð, himneski Faðir, við biðjum þig: Veit oss viljugan anda og náð, til að hugsa og gjöra þá hluti, sem réttir eru, svo að vér, sem ekki getum án þín verið, megum lifa samkvæmt þínum vilja.
Fyrir Drottinn vorn Jesú Krist, sem með þér og Heilögum Anda lifir og ríkir, sannur Guð um aldir alda.

#### Kollekta 1981

Drottinn Guð, vér biðjum þig: Gef oss af mildi þinni þann anda, að vér hugsum ávallt það sem er rétt og breytum eftir því, svo að vér, sem getum ekki án þín verið, megum lifa samkvæmt þínum vilja. Fyrir son þinn Jesú Krist, Drottin vorn, sem með þér lifir og ríkir í einingu heilags anda, einn sannur Guð um aldir alda.

## Ritningarlestrar og guðspjall

| |**A**|**B**|**C**|
|:---|:---:|:---:|:---:|
|**Forn**|Róm 8:12-17<br>Matt 7:15-23| <br><br> | <br><br> |
|**1981**|Jer 23:16-18;20-21<br>Róm 8:12-17<br>Matt 7:15-23|Jes 26:1-7<br>Post 16:25-34<br>Matt 7:24-29 |Sálm 26:1-6<br>2 Kor 4:5-6<br>Matt 7:12-14 |
|**Endurskoðuð**|Jer 23:16-23<br>Róm 8:12-17<br>Matt 7:15-23|Jes 26:1-7<br>1 Jóh 4:1-6<br>Matt 7:24-29 | |

## Graduale - Pallasöngur

**L:** Ver mér verndarbjarg, vígi mér til hjálpar. (Sálm 31:3b)  
**A: Hjá þér, Drottinn, leita ég hælis, lát mig aldrei verða til skammar.** (Sálm 71:1)  
**A: Hallelúja, hallelúja!**    
**L:** Þér ber lofsöngur, Guð, á Síon, og við þig séu heitin efnd. (Sálm 65:2)  
**A: að vér megum seðjast af gæðum húss þíns, helgidómi musteris þíns** (Sálm 65:5b)  
**A: Hallelúja!**  