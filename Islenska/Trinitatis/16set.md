# 16. sunnudagur eftir þrenningarhátíð 

Eða **17. sunnudagur eftir hvítasunnu**.
Skrúði grænn

## Introitus – Inngöngusálmur

**P:** Ver mér náðugur, Drottinn, því þig ákalla ég allan daginn.  
**A: Gleð þú sál þjóns þíns, því að til þín, Drottinn, hef ég sál mína.**  
**P:** Þú, Drottinn, ert góður og fús til að fyrirgefa, gæskuríkur öllum þeim er ákalla þig. (Sálm 86:3-5)  
**A: Hneig eyra þitt, Drottinn, og bænheyr mig, því að ég er hrjáður og snauður.** (Sálm 86:1)  
**L:** Dýrð sé Guði, Föður, Syni og Heilögum Anda  
**A: svo sem var í upphafi, er enn og verða mun um aldir alda. Amen.**  
**P:** Ver mér náðugur, Drottinn, því þig ákalla ég allan daginn.  
**A: Gleð þú sál þjóns þíns, því að til þín, Drottinn, hef ég sál mína.**  

## Kollekta

Almáttugi, eilífi Guð! Vér biðjum: lát náð þína ætíð fyrir oss fara og eftir oss fylgja, og uppvek hjörtu okkar til að girnast þessa náð, að vér séum ætið reiðubúin til allra góðra verka. Fyrir Son þinn, Jesú Krist, Drottinn vorn, sem með þér og Heilögum Anda lifir og ríkir, einn sannur Guð um aldir alda.

## Ritningarlestrar og guðspjall

| |**A**|**B**|**C**|
|:---|:---:|:---:|:---:|
|**Forn**|Ef 3:13-21<br>Matt 7:11-17<br> | <br> <br> | <br> <br> |
|**1981**|Sálm 30:2-5,11-13<br>Ef 3:13-21<br>Lúk 7:11-17|Sálm 130<br>Fil 1:20-26<br>Jóh 11:19-27|Job 5:8-11,17-18<br>2Kor 4:7-14<br>Jóh 11:32-45|
|**Endurskoðuð**|Jes 26:16-19 (Job 19:25-27)<br>Ef 3:13-21<br>Lúk 7:11-17|Sálm 130<br>Fil 1:20-26<br>Jóh 11:1,3,17-27|Job 5:8-11,17-18<br>Fil 1:20-26<br>Jóh 11:32-45|

## Graduale - Pallasöngur

**P:** Þá munu þjóðirnar óttast nafn Drottins og allir konungar jarðarinnar dýrð þína,  
**A: því að Drottinn byggir upp Síon og birtist í dýrð sinni.** (Sálm 102:16-17)  
**A: Hallelúja, hallelúja!**  
**P:** Syngið Drottni nýjan söng,  
**A: því að hann hefir gjört dásemdarverk,** (Sálm 98:1)  
**A: Hallelúja!**  