# 20. sunnudagur eftir þrenningarhátið

Eða **21. sunnudagur eftir hvítasunnu**.
Skrúði grænn

## Introitus – Inngöngusálmur

**L:** Drottinn Guð vor er réttlátur í öllum verkum sínum, þeim er hann gjörir, en vér höfum eigi hlýtt raustu hans. (Dan 9:14b) 
**A: Far með þjón þinn eftir miskunn þinni!** (Sálm 119:124a)  **L:** Mikill er Drottinn og mjög vegsamlegur  
**A: í borg vors Guðs, á sínu helga fjalli.** (Sálm 48:2)
**L:** Dýrð sé Guði, Föður, Syni og Heilögum Anda  
**A: svo sem var í upphafi, er enn og verða mun um aldir alda. Amen.**  

## Kollekta

…Fyrir Son þinn, Jesú Krist, Drottinn vorn, sem með þér og Heilögum Anda lifir og ríkir, einn sannur Guð um aldir alda.

#### Kollekta 1981

Drottinn, vér biðjum þig: Veit þeim, sem á þig trúa, af náð þinni
fyrirgefningu þína og frið, svo að þeir hreinsist af öllum syndum og
þjóni þér með öruggu hjarta. Fyrir son þinn Jesú Krist, Drottin vorn,
sem með þér lifir og ríkir í einingu heilags anda, einn sannur Guð um
aldir alda.

## Ritningarlestrar og guðspjall

| |**A**|**B**|**C**|
|:---|:---:|:---:|:---:|
|**Forn**| <br> <br> | <br> <br> | <br> <br> |
|**1981**| Jes 25:1, 4-9<br>Ef 5:15-21<br>Matt 22:1-14|Sálm 56:4-4, 9-14<br>Fil 2:12-18<br>Matt 21:28-32|Jes 5:1-7<br>Heb 10:19-24<br>Matt 21:33-44 |
|**Endurskoðuð**|Jes 55:1-5<br>Ef 5:15-21<br>Matt 22:1-14|Rut 2.8-12<br>Fil 2:12-18<br>Matt 21:28-32| <br> <br> |

## Graduale - Pallasöngur

**L:** Allra augu vona á þig, 
og þú gefur þeim fæðu þeirra á réttum tíma.
**A: Þú lýkur upp hendi þinni 
og seður allt sem lifir með blessun. (Sálm 145:15-16)**  
**A: Hallelúja, hallelúja!**  
**L:** Þeir sem treysta Drottni eru sem Síonfjall,  
**A: er eigi bifast, sem stendur að eilífu.** (Sálm 125:1)  
**A: Hallelúja!**  