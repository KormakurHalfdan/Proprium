# 12. sunnudagur eftir þrenningarhátíð

Eða **13. sunnudagur eftir hvítasunnu**.
Skrúði grænn

## Introitus – Inngöngusálmur

**L:** Guð, lát þér þóknast að frelsa mig,
**A: Drottinn, skunda mér til hjálpar.** (Sálm 70:2)  
**L:** Lát þá verða til skammar og hljóta kinnroða, er sitja um líf mitt,
**A: lát þá hverfa aftur með skömm, er óska mér ógæfu** (Sálm 70:3)  
**L:** Dýrð sé Guði, Föður, Syni og Heilögum Anda  
**A: svo sem var í upphafi, er enn og verða mun um aldir alda. Amen.**  
**L:** Guð, lát þér þóknast að frelsa mig,
**A: Drottinn, skunda mér til hjálpar.** (Sálm 70:2)  

## Kollekta

Almáttugi, miskunnsami Guð, það er fyrir gjafir þínar að vér megnum veita þér verðuga og lofsamlega þónustu. Vér biðjum: Veit að vér meigum hraða oss að þínum fyrirheitum, án þess að hrasa. Fyrir Son þinn, Jesú Krist, Drottinn vorn, sem með þér og Heilögum Anda lifir og ríkir, einn sannur Guð um aldir alda.

#### Kollekta 1981

Almáttugi, miskunnsami Guð. Það er gjöf náðar þinnar, að þeir, sem á þig trúa, veiti þér verðuga og lofsamlega þjónustu, vér biðjum þig: Veit að vér megum höndla fyrirheit þín án þess að hrasa. Fyrir son þinn Jesú Krist, Drottin vorn, sem með þér lifir og ríkir í einingu heilags anda, einn sannur Guð um aldir alda.

**Eða:**

Almáttugi, miskunnsami Guð. Það er gjöf náðar þinnar, að þeir, sem eru þínir í trúnni, veiti þér verðuga og lofsamlega þjónustu, vér biðjum þig: Styrk oss í voninni og trúnni á fyrirheit náðar þinnar og lát oss án þess að bregðast keppa að marki í kærleika. Fyrir son þinn Jesú Krist, Drottin vorn, sem með þér lifir og ríkir í einingu heilags anda, einn sannur Guð um aldir alda.

## Ritningarlestrar og guðspjall

| |**A**|**B**|**C**|
|:---|:---:|:---:|:---:|
|**Forn**|2 Kor 3:4–9<br>Mark 7:31–37| <br> <br> | <br> <br> |
|**1981**|1 Sam 3:1-10<br>2 Kor 3:4-9<br>Mark 7:37-37|Sálm 40:2-6<br>Jak 3:8-18<br>Matt 12:31-37|Sálm 86:9-13:15<br>Kól 4:2-6<br>Matt 5:33-37|
|**Endurskoðuð**|Jes 29:17-24<br>2 Kor 3:4-9<br>Mark 7:31-37|Sálm 40:2-6<br>Jak 3:8-12<br>Matt 12:31-37|Sálm 86:9-13:15<br>Post 9:1-20<br>Mark 8:22-27|

## Graduale - Pallasöngur

**L:** Ég vil vegsama Drottin alla tíma, ætíð sé lof hans mér í munni.
**A: Sál mín hrósar sér af Drottni, hinir hógværu skulu heyra það og fagna.** (Sálm 34:2-3)
**A: Hallelúja, hallelúja!**
**A: Drottinn, þú hefir verið oss athvarf frá kyni til kyns** (Sálm 90:1)
**A: Hallelúja!**