# 9. sunnudagur eftir þrenningarhátíð 

Eða 10. sunnudagur eftir hvítasunnu**.
Skrúði grænn

## Introitus – Inngöngusálmur

**L:** Sjá, Guð er mér hjálpari, það er Drottinn er styður mig.  
**A: Hið illa mun fjandmönnum mínum í koll koma, lát þá hverfa af trúfesti þinni.** (Sálm 54:6-7)  
**L:** Dýrð sé Guði, Föður, Syni og Heilögum Anda  
**A: svo sem var í upphafi, er enn og verða mun um aldir alda. Amen.**  
**L:** Sjá, Guð er mér hjálpari, það er Drottinn er styður mig.  
**A: Hið illa mun fjandmönnum mínum í koll koma, lát þá hverfa af trúfesti þinni.** (Sálm 54:6-7)  

## Kollekta

Almáttugi, eilífi Guð: Lát eyru miskunnar þinnar ætið vera opin við auðmjúkum bænum vorum. Og þannig að oss veitist það sem vér girnumst, gef oss þá þína náð til að girnast það eitt, sem þér þóknast.
Fyrir Drottinn vorn Jesú Krist, sem með þér og Heilögum Anda lifir og ríkir, sannur Guð um aldir alda.

#### Kollekta 1981

Almáttugi Guð: Heyr í mildi bænir vorar, sem leitum ásjár þinnar og gef, að vér óskum þess eins, sem þér er þóknanlegt, svo að þú fáir veitt oss það, sem vér beiðumst. Fyrir son þinn Jesú Krist, Drottin vorn, sem með þér lifir og ríkir í einingu heilags anda, einn sannur Guð um aldir alda.

## Ritningarlestrar og guðspjall

| |**A**|**B**|**C**|
|:---|:---:|:---:|:---:|
|**Forn**| 1 Kor 12:1-11<br>Lúk 19:41-48| <br><br> | <br><br> |
|**1981**| Orðskv 2:1-6<br>1 Jóh 3:19-24<br>Lúk 16:1-9 |Jer 1:4-10<br>Efes 5:8b-14<br>Lúk 12:42-48 | Amos 8:4-7<br>Efes 5:8b-14<br>Lúk 16:10-13|
|**Endurskoðuð**| Amos 8:4-7<br>1 Jóh 3:19-24<br>Lúk 16:1-9 |Orðskv. 2:1-8<br>2 Tím 4:5-8<br>Lúk 12:32-48  | Amos 5:14-15 <br>1. Tím 1:12-17<br>Lúk 16:10-17|

## Graduale - Pallasöngur

L: Drottinn, Guð vor, hversu dýrlegt er nafn þitt um alla jörðina!  
A: Þú breiðir ljóma þinn yfir himininn. (Sálm 8:2)  
**A: Hallelúja, hallelúja!**    
L: Hlýð þú, lýður minn, á kenning mína,  
A: hneigið eyrun að orðum munns míns (Sálm 78:1)   
**A: Hallelúja!**  